# -*- mode: mandoku-view; -*-
#+TITLE: 學古緒言
#+DATE: 2015-08-25 00:27:06.359166
#+PROPERTY: ID KR4e0231
#+PROPERTY: BASEEDITION WYG    
#+PROPERTY: JUAN 提要
<pb:KR4e0231_WYG_000-1a>¶
欽定四庫全書　　　　　集部六¶
　學古緒言　　　　　　　别集類五(明/)¶
　　提要¶
　　　　(臣/)等謹案學古緒言二十五巻明婁堅撰堅¶
　　　　字子柔長洲人隆萬間貢生早從歸有光游¶
　　　　明史文苑傳附載有光傳中稱其與唐時升¶
　　　　程嘉燧號練川三老又與時升嘉燧及李流¶
　　　　芳號嘉定四先生然嘉燧以依附錢謙益得¶
<pb:KR4e0231_WYG_000-1b>¶
　　　　名本非端士核其所作與三人如蒹葭倚玉¶
　　　　未可同稱至三人之中時升流芳雖均得有¶
　　　　光之傳而能融㑹師說以成一家言者又當¶
　　　　以堅為冠盖明之末造太倉歴下餘焰猶張¶
　　　　公安竟陵新聲屢變文章衰敝莫甚斯時堅¶
　　　　以鄉曲儒生獨能支拄頺瀾延古文之一派¶
　　　　其文沿溯八家而不勦襲其面貌和平安雅¶
　　　　能以真樸勝人亦可謂永嘉之末得聞正始¶
<pb:KR4e0231_WYG_000-2a>¶
　　　　之音矣王士禎居易錄嘗稱其長慶集序以¶
　　　　為真古文今觀是集大抵具有古法不但是¶
　　　　篇士禎特偶舉其一也乾隆四十五年五月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
